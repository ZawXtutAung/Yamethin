 ……• ရမည်းသင်းခရိုင်သမိုင်းနှင့် ရမည်းသင်းရာဇဝင် •……
…… အဂ္ဂမဟာပဏ္ဍိတအဂ္ဂမဟာသဒ္ဒဓမ္မဇောတိကဓဇ ……
………… ဆင်ကျုံးဆရာတော် ပြုစုသည် …………
၁၃၇၁-ခုနှစ်………… …………၂၀၁၀-ခုနှစ်

………*•*•* မန္တလေးတိုင်း *•*•*………
…… ရမည်းသင်းမြို့နယ်သမိုင်း ……
………… မှတ်တမ်း ……………

- တည်နေရာ
၁။ မန္တလေးတိုင်း ရမည်သင်းမြို့နယ်သည် ရန်ကုန်မှ ရထားလမ်းမိုင်တိုင် ( ၂၇၄ ၁/၂ )မိုင်၊ ကားလမ်းမိုင် (၂၉၉)မိုင်တွင် တည်ရှိ၍ မြို့၏ အရှေ့ဘက်တွင် ပင်လောင်းမြို့နယ်၊ တောင်ဘက်တွင် တပ်ကုန်းမြို့နယ်၊ အနောက်ဘက်တွင် နတ်မောက်မြို့နယ်၊ မြောက်ဘက်တွင် ပျော်ဘွယ်မြို့နယ်၊ အရှေ့မြောက်ဘက်တွင် သာစည်မြို့နယ်နှင့် နယ်နိမိတ်ချင်း ဆက်စပ်လျက် ရှိသည်။

- အကျယ်အဝန်း
၂။ ရမည်းသင်းမြို့နယ်သည် မန္တလေးတိုင်းအတွင်း တောင်ဘက်အပိုင်း ကျရောက်လျက်ရှိပြီး အရှေ့ အနောက် (၁၁)မိုင်၊ တောင် မြောက် (၂၈)မိုင် ကျယ်ဝန်းသည်။ မြို့နယ်၏ အကျယ်အဝန်းမှာ (၅၃၅၆၂၆) ဧက ဖြစ်၍ စတုရန်းမိုင် (၈၃၆.၉၁၅)မိုင် ကျယ်ဝန်းသည်။

- ပထဝီအနေအထား
၃။ ရမည်းသင်းမြို့နယ်သည် ပင်လယ်ရေမျက်နှာပြင် အထက် (၆၅၄)ပေ မြင့်သည်။ အရှေ့ပိုင်းတွင် မြင့်မားသော တောင်ကုန်းများဖြင့် ရှမ်းရိုးမတောင်တန်းရှိ၍ အလယ်ပိုင်းတွင် မင်းဝန်တောင်တန်း တည်ရှိသည်။ အနောက်ပိုင်းတွင် သစ်တောကြိုးဝိုင်းများဖြင့် ပဲခူးရိုးမတောင်တန်း တည်ရှိသည်။ တောင်ကုန်း တောင်တန်း များမှအပ ကျန်ဒေသများမှာ သင့်တင့်ညီညာ ပြန့်ပြူးးသော လွင်ပြင်ဒေသ ဖြစ်သည်။ မိုးခေါင်ရေရှား ဒေသတွင် ပါဝင်သည်။

- ဆည်မြောင်း၊ ကန်ချောင်းများ
၎။ ရမည်းသင်းမြို့နယ်တွင် မြစ်များ မရှိသဖြင့် ဆည်မြောင်း အင်း အိုင်နှင့် ချောင်း ကန် များကိုသာ လယ်ယာစိုက်ပျိုးရေးတွင် အသုံးပြုရပါသည်။ မြို့နယ်အတွင်း ထင်ရှားသော ဆည်နှင့် ကန် ချောင်းများမှာ အောက်ပါအတိုင်း ဖြစ်သည်။
(က) တာတိုင်ဆည်
(ခ) ဂွေးတောက်ဆည်
(ဂ) နန်းလုံဆည်
(ဃ) သစ်တော်ဆည်
(င) သစ်ဆုံဆည်
(စ) ကြေးနီကန်
(ဆ) ဗုမ္ဗကန်
(ဇ) ကုတင်ကန်
(ဈ) ဆားကျင်းကန်
(ည) မယ်အောင်ကန်
(ဋ) မြို့လှချောင်း
(ဌ) ရွှေဒါးချောင်း
(ဍ) ပျားစည်ချောင်း
(ဎ) ကိုးကွေ့ချောင်း
(ဏ) စမုံချောင်း
(တ) လဲဖြူ ချောင်း
(ထ) ဘော်တောချောင်း
(ဒ) မြောင်းမတော်
(ဓ) နဝင်းချောင်း

- ထွက်ကုန်သီးနှံ
၅။ ရမည်းသင်းမြို့နယ်၏ အဓိက သီးနှံမှာ ဆန်စပါးနှင့် ငရုတ်ဖြစ်သည်။ ရမည်းသင်းမြို့နယ်မှ ထွက်သော ရွှေအပ်ငရုတ်သည် နာမည်ကြီး လူကြိုက်များသည်။ အခြားထွက်ကုန် သီးနှံများမှာ မြေပဲ၊ ပြောင်း၊ ပဲစင်းငုံ နေကြာနှင့် နှမ်းတို့ ဖြစ်သည်။

- ၁၉၉၃-၁၉၉၄ လူဦးရေစာရင်း
၆။ ရမည်းသင်းမြို့နယ်သည် ရပ်ကွက်ကြီး (၅)ခု၊ ကျေးရွာပေါင်း (၂၂၉)ရွာ၊ ကျေးရွာအုပ်စုပေါင်း (၆၃)အုပ်စု ရှိသည်။ တစ်မြို့နယ်လုံးရှိ အိမ်ထောင်စုပေါင်းမှာ (၃၃၉၈၃) ရှိပြီး၊ ယခုလက်ရှိလူဦးရေမှာ (၂၀၁၇၂၀) ဖြစ်ပါသည်။ ၁၉၉၄-ခုနှစ် သန်းခေါင်စာရင်း ရှေ့ပြေးလူဦးရေ ခန့်မှန်းချက်မှာ (၂၀၆၃၄၆)ဦး ခန့်မှန်းထားပါသည်။ ရမည်းသင်းမြို့၌ ဗမာလူမျိုး အများစု နေထိုင်ပြီး ရခိုင်၊ ချင်း၊ ကချင်၊ ကရင်၊ မွန်၊ ရှမ်းလူမျိုးများ အနည်းငယ် နေထိုင်ကြပါသည်။ ရမည်းသင်းမြို့နယ်၌ နိုင်ငံခြားသား (၈၄)ဦးရှိပြီး အများစုမှာ အိန္ဒိယလူမျိုးများ ဖြစ်ပါသည်။

- အစဦး၊ ရမည်းသင်း (၁၂၁)
၇။ ပထမအစဦးမြို့တည်ထောင် ဒွတ္တဘောင်ဟု ဆိုရိုးစကားနှင့်အညီ သာသနာသက္ကရာဇ် (၁၂၁)ခုနှစ်၌ သရေခေတ္တရာပြည် ဒွတ္တဘောင်မင်းကြီးသည် ဤဇမ္ဗူဒီပါကျွန်း မြေပြင်တွင် ပျူ နိုင်ငံချဲ့ထွင်ကာ ထောင်ပြု မြို့၊ ရာပြု မြို့ စသည်ဖြင့် မြို့နယ်ပေါင်း (၁၄၁)မြို့ တည်ထောင်ရာတွင် ရမည်းသင်းမြို့ ပါဝင်သည်။ သရေခေတ္တရာ ခေတ်ဦးပိုင်းတွင် မဟာသမ္ဘဝ၊ စူဠသမ္ဘဝ၏ သားတော် ဒွတ္တဘောင်မင်းကြီး တည်ထောင်ခဲ့ကြောင်း ဇမ္ဗူဒီပါဥဆောင်ကျမ်း စာမျက်နှာ (၉၄)တွင် ဖော်ပြပါရှိပေသည်။

- ဒုတိယမြို့တည် (၂၂၈)
၈။ ဒွတ္တဘောင်မင်း တည်ထားခဲ့သော ရမည်းသင်းမြို့သည် နှစ်ပေါင်း (၁၀၀)ကျော်မျှ ကာလရှည်ကြာသောအခါ ပျူ လူမျိုးများ စွန့်ခွာရွှေ့ပြောင်း သွားသောကြောင့် မြို့ဆိုးကုန်းဘဝသို့ ပြန်လည်ရောက်ရှိ သွားသည်။ သာသနာတော် သက္ကရာဇ် (၂၁၈)ခုနှစ်၌ နန်းတက်သော ဘုရင်သီရိဓမ္မာသောကမင်းသည် သက္ကရာဇ် (၂၂၈)ခုနှစ်၊ တပေါင်းလပြည့်ကျော် (၉)ရက်၊ ဗုဒ္ဓဟူးနေ့နံနက် (၇)ဘဝါး အချိန်တွင် ရမည်းသင်းမြို့ကို ဒုတိယတစ်ဖန် ထပ်မံပြုစု ခဲ့ကြောင်း ဇမ္ဗူဒီပါဥဆောင်ကျမ်း စာမျက်နှာ (၅၇)တွင် ပြဆိုထားပေသည်။

- တတိယမြို့တည် (၆၄၈ - ၆၆၅)
၉။ နန်းကျကျော်စွာ (ခေါ်) ပုဂံကျော်စွာမင်းသည် သက္ကရာဇ် (၆၆၅)ခုနှစ်၊ တပေါင်းလဆန်း (၁)ရက်နေ့၊ နံနက်နေတက် (၇)ဘဝါး အချိန်တွင် ဗြာဟ္မဏစန္ဒ အစရှိသော အခါပေး သုခမိန်တို့ စုံညီစွာ မြို့ပန္နက်၊ ကျုံးပန္နက်၊ ကန်၊ စည်းခုံ၊ သိမ်၊ နတ်ကွန်း၊ ဆင်ကျုံးပန္နက် (၇)ဌာန တစ်ပြိုင်တည်း ချခဲ့သည်။

- မြို့အမည်၊ နွားမည်းသင်းမှ ရမည်းသင်း ခေါ်ဆိုခြင်း
၁၀။ ထိုအရပ်၌ နွားနက်၊ နွားမည်းတို့သည် အသင်းအပင်းအလိုက် အုပ်စုဖွဲ့လျက် ခိုဝင်အိပ်နားနေသဖြင့် နွားမည်းသင်းမြို့ ဟူသော အမည်ဖြင့် မြို့တည်ခဲ့ရာ နွားမည်းသင်းမှ နမည်းသင်း၊ ၎င်းမှ ရမည်းသင်းဟု အဆင့်ဆင့် ရွေ့လျားပြောင်းလဲ ခေါ်ဝေါ်ခြင်း ဖြစ်သည်။ ထို နွားနက်၊ နွားမည်းတို့ မြို့တည်ကုန်းပေါ်သို့ ဝင်ထွက် သွားလာရာ နေရာသည် ကာလရှည်ကြာလတ်သော် ချောင်းမြောင်းကြီး ဖြစ်၍လာသောကြောင့် နွားဝင်ချောင်းဟု ခေါ်တွင်ခဲ့ရာ နဝင်းချောင်းဟု ရွေ့လျား ပြောင်းလဲ ခေါ်ဆိုကြခြင်း ဖြစ်သည်။

၁၁။ ရမည်းသင်းမြို့ကို တည်ထားရာတွင် ဝက်တစ်ကောင် အိပ်နေသော သဏ္ဌာန်ရှိသည်။ ရမည်းသင်းမြို့ကို မြို့ပတ် မြို့ရိုး တံတိုင်းကြီးအပြင် ရေကျုံးကြီးဖြင့် ခြံရံထားလျက် မြောက်ဘက်တွင် မင်္ဂလာကျုံးကြီးမှာ ယနေ့ထိ ကြာမျိုးငါးပါးနှင့် တင့်တယ်စွာ ဆက်လက်တည်ရှိ နေပေသည်။

၁၂။ ရမည်းသင်းမြို့ကို မင်းအဆက်ဆက် အုပ်ချုပ်လာခဲ့သည်မှာ ဒွတ္တဘောင်မင်းမှစ၍ သီပေါမင်း ပါတော်မူသည် အထိပင် ဖြစ်သည်။ မင်းအဆက်ဆက် အုပ်ချုပ်မှုမှာ အောက်ပါအတိုင်း ဖြစ်သည်။

- ဒွတ္တဘောင်မင်း
၁၃။ သာသနာသက္ကရာဇ် (၁၂၁)တွင် သရေခေတ္တရာမင်း ဒွတ္တဘောင်သည် ဇမ္ဗူဒီပါကျွန်းမြေအပြင်ရှိ မြို့စား ကျေးလက် ထောင်ပြု မြို့၊ မြို့သီး (၁၄)ရွာ၊ ကျေးသီးမြို့ပြ၊ ထောင်ပြု ၊ ငါးရာပြု ၊ ခြောက်ရာပြု မြို့မှ စ၍ ခုနစ်ဆယ်ပြု မြို့၊ နှစ်ဆယ်ပြု မြို့ အသီးသီးပြု ရာတွင် ရမည်းသင်းမြို့ရွာ တည်ခဲ့သည်။

- အနော်ရထာမင်းစော
၁၄။ သာသနာသက္ကရာဇ် (၃၇၉)ခုနှစ်တွင် နန်းတက်သည့် အနော်ရထာမင်းစောသည် နယ်မြေများ အသစ်ပြန်လည် တည်ရာတွင် မန္တလေး၊ မိတ္ထီလာ၊ မြင်းခြံ၊ ကျောက်ဆည်၊ မကွေး၊ စစ်ကိုင်း၊ ကသာ၊ ပခုက္ကူ ၊ မင်းဘူးအပြင် ရမည်းသင်းကိုပါ တည်ခဲ့လေသည်။

- သီဟပတေ့
၁၅။ သက္ကရာဇ် (၅၇၃)ခုနှစ်တွင် ပုဂံပြည်၏ ထီးနန်းကို ဇေယျသိင်္ခမင်း စိုးစံတော်မူစဉ် ရမည်းသင်းမြို့အား သီဟပတေ့ကို စားစေသည်။

- ကျော်စွာမင်း
၁၆။ ပုဂံနောက်ဆုံး မင်းဆက်ငယ် ဖြစ်သော နန်းကျဘုရင်ကျော်စွာသည် ရမည်းသင်းမြို့ကို (၆၆၅)ခုနှစ်တွင် တည်ထားခဲ့သည်။

- သီဟပတေ့
၁၇။ သက္ကရာဇ် (၇၀၄) ခုနှစ်တွင် ငါးစီးရှင်ကျော်စွာဘွဲ့ခံ သီဟသူ၏ လက်ထက်တွင် ရမည်းသင်းကို သီဟပတေ့ကို စားစေခဲ့၏။

- မင်းကြီးစွာစော်ကဲ
၁၈။ သက္ကရာဇ် (၇၁၄)ခုနှစ်တွင် ဆင်ဖြူရှင်တရဖျား လက်ထက်တွင် ရမည်းသင်းကို မင်းကြီးစွာစော်ကဲအား စားစေသည်။

- သီလဝမင်း
၁၉။ သက္ကရာဇ် (၇၂၆)ခုနှစ်တွင် သတိုးမင်းဖျား အင်းဝကို မင်းပြုတော်မူစဉ် အမြင့်မြို့ကို ရမည်းသင်းစား စော်ကဲအား စားစေ၍ ရမည်းသင်းမြို့ကို သီလဝအား စားစေသည်။

- မဟာပျောက်
၂၀။ သက္ကရာဇ် (၇၅၇)ခုနှစ်တွင် အင်းဝတွင် မင်းကြီးစော်ကဲ မင်းပြုစဉ် ရမည်းသင်းမြို့စား အဖြစ် သီလဝ၏ ညီတော် မဟာပျောက်ကို စားစေခဲ့၏။

- ပေါက်လှ
၂၁။ သက္ကရာဇ် (၇၆၄)ခုနှစ်တွင် ရမည်းသင်းစား မဟာပျောက် မရှိသည့်နောက် ပေါက်လှကို စားစေသည်။

- ပေါက်မြိုင်စည်သူ
၂၂။ သက္ကရာဇ် (၇၆၄)ခုနှစ်တွင် အင်းဝ၌ မင်းခေါင်မင်းပြုသော ကာလ၌ ပေါက်မြိုင်စည်သူအား ရမည်းသင်းမြို့ကို စားစေ၏။

- ရမည်းသင်းမင်း၊ မင်းငယ်ကျော်ထင်
၂၃။ သက္ကရာဇ် (၈၀၇)ခုတွင် ရမည်းသင်းမြို့ကို လုပ်ကြံ၍ မင်းငယ်ကျော်ထင်သည် ရမည်းသင်းတွင် မင်းနေပြည်တော် အဖြစ် တည်ထောင်နေထိုင်ခဲ့သည်။

- ဘယကျော်ထင်
၂၄။ သက္ကရာဇ် (၈၀၇)တွင် ရမည်းသင်းမင်း၊ မင်းငယ်ကျော်ထင်သည် ကင်းသာသို့ ထွက်ပြေးတိမ်းရှောင်စဉ် ရမည်းသင်းကို တရုတ်တပ်နှင့် အင်းဝတပ်တို့ ဝင်ရောက်သိမ်းပိုက်ပြီး မြို့စောင့်ကြီးအဖြစ် ဘယကျော်ထင်ကို တာဝန်ပေးအပ် ခဲ့လေသည်။

- မင်းရဲကျော်စွာ
၂၅။ သက္ကရာဇ် (၈၀၇)ခုတွင် အင်းဝ၌ ပြည့်စုံမင်း မဟာသီဟသူ နန်းတက်စဉ် ရမည်းသင်းမြို့ကို သားတော် မင်းရဲကျော်စွာအား စားစေခဲ့သည်။

- ရွှေနော်ရထာ
၂၆။ သက္ကရာဇ် (၈၆၃)ခုနှစ်တွင် မဟာသီဟသူရ၏ သားတော် ရွှေနော်ရထာကို ရမည်းသင်း စားစေပြီး ထိုနှစ်တွင်ပင် ပုန်ကန်မှုဖြစ်၍ ရေမှာ ကွပ်မျက်ခံခဲ့ရသည်။

- မင်းဦးတည်
၂၇။ သက္ကရာဇ် (၈၆၃)ခုနှစ်တွင် ဒုတိယမင်းခေါင်၏သား မင်းထွေး နန်းတက်စဉ် နှမတော် စိုးမြတ်မင်းမှ ဖွားမြင်သည့် သားတော် မင်းဦးတည်အား ရမည်းသင်းကို စားစေခဲ့သည်။

- ရှင်မြတ်ဟန်
၂၈။ သက္ကရာဇ် (၉၁၂)ခုနှစ်တွင် ဆင်ဖြူ ရှင်မင်း လက်ထက် ရမည်းသင်းကို သားတော် ရှင်မြတ်ဟန်ကို စားစေခဲ့၏။

- ဘိုးတော်သခင်
၂၉။ ရမည်းသင်းမဟာ၏ သမီး ခင်ကြီးကို နန်းတင်ရာတွင် ဖွားမြင်သည့် သားတော် ဘိုးတော်သခင်ကို ရမည်းသင်းအား စားစေခဲ့၏။

- ဘယနန်းသူ
၃၀။ သက္ကရာဇ် (၉၆၂)ခုတွင် ညောင်ရမ်းမင်းတရားကြီး လက်ထက် ကေတုမတီက ရမည်းသင်းမြို့ လုပ်ကြံ၍ အခိုင်အလုံ နေသဖြင့် အိမ်ရှေ့မင်းအား ရမည်းသင်းကို လုပ်ကြံစေပြီးလျှင် ဘယနန်းသူအား မြို့စောင့်ကြီး အဖြစ် ထားခဲ့တော်မူသည်။

- မင်းရဲဥဇနာ
၃၁။ သက္ကရာဇ် (၉၉၀)တွင် မင်းရဲဒိဗ္ဗ နန်းတက်၍ အင်းဝမင်းရဲဥဇနာသည် ရမည်းသင်းကို သိမ်းပိုက်၍ နေတော်မူ လေသည်။

- မင်းရဲကျော်ထင်
၃၂။ သက္ကရာဇ် (၁၀၂၃)ခုနှစ်တွင် ပြည်မင်း နန်းတက်ပြီး ရမည်းသင်းကို နရာဝရမင်းညီတော် မင်းရဲကျော်ထင်အား စားစေခဲ့၏။

- ရမည်းသင်းစား သားတော်တစ်ပါး
၃၃။ သက္ကရာဇ် (၁၀၇၆)ခုနစ်တွင် ရမည်းသင်းအား တနင်္ဂနွေမင်း၏ သားတော်တစ်ပါး စားစေခဲ့၏။

- ထိပ်တင်စု
၃၄။ သက္ကရာဇ် (၁၁၂၉)ခုနှစ်တွင် အလောင်းမင်းတရားကြီး၏ သမီးတော် ရတနာမလ္လာဒေဝီ ခေါ် ထိပ်တင်စုသည် ဆင်ဖြူ ရှင်မြေဒူးမင်း လက်ထက်၌ ရမည်းသင်းကို စားစေခဲ့၏။

- မင်းရဲကျော်စွာ သီရိနော်ရထာ
၃၅။ သက္ကရာဇ် (၁၁၄၅)ခုနှစ်တွင် ရမည်းသင်းနှင့် ဟင်္သာတ နှစ်မြို့ကို ဘိုးတော်ဘုရားက မင်းရဲကျော်စွာ သီရိနော်ရထာအား စားစေခဲ့၏။

- သိရိရတနာ နန္ဒာမဟေ
၃၆။ သက္ကရာဇ် (၁၂၉၃)ခုနှစ်တွင် သာယာဝတီမင်း လက်ထက် ရမည်းသင်းကို မင်းသမီး သိရိရတနာ နန္ဒာမဟေ အား စားစေခဲ့သည်။

- သုသိင်္ခရတနာဒေဝီ
၃၇။ သက္ကရာဇ် (၁၂၄၀) ခုနှစ်တွင် သီပေါမင်းလက်ထက် ရမည်းသင်းကို စုဖုရားလတ်၏ ညီမတော် သုသိင်္ခရတနာဒေဝီကို စားစေခဲ့၏။

- မြို့တော်ဝန် ငရွှေစို
၃၈။ ရမည်းသင်းမြို့သည် (၁၂၂၁) ခုနှစ်တွင် ဗိုလ်ဟောင်း ငရွှေစိုအား မဟာမင်းကျော်မင်းခေါင်ဘွဲ့ဖြင့် ရမည်းသင်းမြို့ဝန် အဖြစ် ခန့်ထားတော် မူခဲ့သည်။ ဝန်ကတော်မှာ မယ်မှူးဖြစ်သည်။

- မြို့အုပ်ကြီး ဦးကြယ်
၃၉။ (၁၂၂၄)ခုနှစ်တွင် ဗြိတိသျှတို့၏ ပထမဦးဆုံး ခန့်ထားခြင်း ခံရသူမှာ ဦးကြယ် ဖြစ်သည်။

-* နယ်ချဲ့ဆန့်ကျင်ရေးကြိုးပမ်းမှု*
၄၀။ ၁၈၈၅ ခုနှစ်တွင် သီပေါမင်း ပါတော်မူစဉ် ရမည်းသင်းစား စုဖုရားလေးသည် ရတနာဂီရိသို့ ပါတော်မူခဲ့၏။ ၁၈၈၆ ခုနှစ်၊ မတ်လ (၂)ရက်နေ့တွင် ဗြိတိသျှဗိုလ်ချုပ် ပရင်းဒါးဂပ် ဦးစီးသောတပ်သည် ရမည်းသင်းမြို့သို့ ဝင်ရောက်သိမ်းပိုက်ခဲ့သည်။ မြန်မာ့တော်လှန်ရေး ခေါင်းဆောင်များသည် ရမည်းသင်းမြို့မှ ရှောင်တိမ်းပေးပြီး ရမည်းသင်းနယ် တစ်ဝိုက်တွင် ထကြွတော်လှန်ခဲ့သည်။ ဗြိတိသျှတပ်များသည် မြန်မာ့တော်လှန်ရေး ခေါင်းဆောင်များအား တိုက်ထုတ်နိုင်ခြင်း မရှိခဲ့ပေ။ ရမည်းသင်းမြို့ကို လာရောက် သိမ်းပိုက်စဉ် ရမည်းသင်းမြို့ (၅)မြို့ သူကြီး ဦးမင်းနိုင်သည် ဗြိတိသျှ လက်အောက်ခံ မြို့လှသူကြီးအဖြစ် ခန့်အပ်သော်လည်း ဒူးမထောက်၊ ဗုဒ္ဓရာဇာ၊ သီဟရာဇာတို့နှင့် ပူးပေါင်း၍ လူသူလက်နက် စုဆောင်းကာ ရမည်းသင်း ပေါက်အိုင်ရွာတွင် တပ်စွဲလျက် ခပ်လေး၊ ဒူးလေး၊ တူမီး၊ ကိုင်းလောက်လေးများ၊ မြေပြင်ပစ်ပြေး ဒုံးများ၊ ဝါးပျံများဖြင့် ရမည်းသင်း မြောက်ပိုင်းတွင် တိုက်ခိုက်ခဲ့ကြသည်။ ဦးမင်းနိုင်တပ်ကို ဗိုလ်အေး ဦးစီး၍ တိုက်ခိုက်ခဲ့ရာ အင်ကြင်းကန်နှင့် ငှက်သိုက်ကြားတွင် ဗြိတိသျှတို့နှင့် ရင်ဆိုင်တိုက်ပွဲဝင်ခဲ့ရာ၌ ဗြိတိသျှတို့သည် လူအင်အား၊ လက်နက်အင်အားသာခြင်း၊ ခေါင်းဆောင်များအား ရာထူးနှင့်တစ်မျိုး၊ အချင်းချင်း သွေးခွဲနည်းတစ်ဖုံ၊ လူယုံတော်မွေးပြီး မြန်မာအချင်းချင်း ပြန်လည် တိုက်ခိုက်စေသည့် နည်းများ အသုံးပြုခဲ့သဖြင့် မြန်မာတို့ အရေးနိမ့်ခဲ့ရာတွင် ရမည်းသင်း မျိုးချစ် တော်လှန်ရေး ခေါင်းဆောင်များ အရေးနိမ့်ခဲ့ရခြင်း ဖြစ်ပေသည်။

-* လယ်သမားအရေးတော်ပုံနှင့် ရမည်းသင်းလှုပ်ရှားမှု*
၄၁။ ၁၉၃၀ ခုနှစ် ပတ်ဝန်းကျင်နှစ်များသည် ဗြိတိသျှနယ်ချဲ့ အရင်းရှင် လက်အောက်ရှိ မြန်မာနိုင်ငံအဖို့ စီးပွားရေး အကျပ်အတည်းနှင့် ရင်ဆိုင်ရသော အချိန်ကာလဖြစ်သည်။ အထူးသဖြင့် နိုင်ငံ၏ (၉၀%) မျှသော တောင်သူလယ်သမားများမှာ အလွန် ဆင်းရဲပင်ပန်းခြင်း၊ မြေရှင် အရင်းရှင်တို့၏ ဖိစီးနှိပ်စက်မှုကို အလူးအလဲ ခံကြရကာ မခံမရပ်နိုင်သော ကာလတွင် သာယာဝတီနယ်ဘက်မှ လယ်သမားခေါင်းဆောင်ကြီး ဆရာစံသည် နယ်ချဲ့ကို လက်နက်ကိုင် ပုန်ကန်ရန် လက်လှမ်းမီသမျှ နိုင်ငံအတွင်း စည်းရုံးလှုံ့ဆော်ခဲ့သည်။

၄၂။ ရမည်းသင်းမြို့နယ် ထီးလှိုင်သို့လည်း လယ်သမားခေါင်းဆောင်ကြီး ဆရာစံ၏ စေလွှတ်ချက်အရ ဘုန်းတော်ကြီး ဦးသတ္တလောကသည် ရောက်ရှိလာ၍ ရမည်းသင်းမြို့နယ်တွင် လျှို့ဝှက်နည်းဖြင့် စည်းရုံးခဲ့သည်။ ဆရာတော်သည် အရေးတော်ပုံတွင် ရမည်းသင်းနယ်နှင့် ရှမ်းပြည်နယ်တောင်ပိုင်းကို တာဝန်ယူရသူ ဖြစ်သဖြင့် အမျိုးသားစိတ်နှင့် ဝံသာနုစိတ်များကို အထူးဦးစားပေး၍ ဟောပြောလေ့ရှိသည်။ ရမည်းသင်းမြို့နယ် ထီးလှိုင်ရွာသား ဂဠန်ဗိုလ်စံလှအား အတွင်းရေးမှူး ခန့်ထား၍ လှုပ်ရှားဆောင်ရွက်ခဲ့သည်။ ၁၂၈၈ ခုနှစ် မင်းချူးကွန်ဖရင့်သို့ ရမည်းသင်းမြို့နယ် တာဝန်ခံအဖြစ် ဆရာတော် တက်ရောက်ခဲ့သည်။ ၁၂၉၁ ခုနှစ်တွင် ရမည်းသင်းမြို့ သိမ်ကုန်း ကျေးရွာတွင် ၆ လပတ် အစည်းအဝေးကြီးကို ဆရာစံ ဦးစီးကျင်းပခဲ့သည်။ ဆရာစံ ညွှန်ကြားချက်များအရ သာယာဝတီမှ တော်လှန်ရေးစလျှင် ရမည်းသင်းမှ တော်လှန်ရန် မှာကြားခဲ့သည့်အလျောက် သာယာဝတီမှ ၁၉၃၀ ပြည့်၊ ဒီဇင်ဘာလ ၂၃ ရက်နေ့တွင် တော်လှန်ရေးစသဖြင့် ၁၉၃၁ ခုနှစ်၊ ဇန်နဝါရီလ ၄ ရက်နေ့မှာ ရမည်းသင်းမှာ တော်လှန်ရေး စခဲ့သည်။ ဆရာတော်သည် တော်လှန်ရေးစသည့်နေ့ မြန်မာသက္ကရာဇ် ၁၂၉၂ ခုနှစ်၊ ပြာသို လပြည့်ကျော် ၂ ရက်နေ့တွင် လူဝတ်လဲ၍ ဦးယောင်းမ ဘွဲ့ခံ၍ တော်လှန်ခဲ့သည်။ ဆရာတော်နှင့် အတူ ဂဠန်ဗိုလ်စံလှ၊ ဗိုလ်ထွန်းဝင်း၊ ဗိုလ်စံဘတို့အပြင် ဂဠန်ဦးချစ်တို့လည်း ပါရှိခဲ့သည့် ရမည်းသင်းမှ တောင်သူလယ်သမား တော်လှန်ရေးကြီးမှာ အောင်မြင်မှုမရှိသော်လည်း ရမည်းသင်း တော်လှန်ရေးသမားများ နှိမ်နင်းရန်အတွက် ဗြိတိသျှတို့ အင်အား အများအပြားသုံး နှိမ်နင်းခဲ့ရသည်။

၄၃။။ ၁၉၄၃ ခုနှစ်နောက်ပိုင်းတွင် ဂျပန်တော်လှန်ရေး အတွက် ရမည်းသင်း လူငယ်အင်အားစုဖြင့် ဖက်ဆစ် ဆန့်ကျင်ရေး အဖွဲ့ကို လျှို့ဝှက်စွာ ဖွဲ့စည်းဆောင်ရွက် နိုင်ခဲ့သည်။ ထိုအချိန်တွင် ဂျပန်ဖက်ဆစ်စနစ် ကြီးပွားလာချိန် ဖြစ်သည်။ ၁၉၄၇ ခုနှစ်၊ ဖေဖော်ဝါရီလဆန်းမှ စ၍ ပျော်ဘွယ်အရှေ့ဘက်တွင် တပ်စွဲထားသော ဗိုလ်ကြီးဝေလင်း နှင့် တပ်သား ၂၀၀ မှာ ရမည်းသင်းမြို့ ကူတိုရွာတွင် တပ်ဖျောက်ထားရာ ကျေးလက်မှ အကူအညီပေး ဆောင်ရွက် ခဲ့ကြသည်။ ဗိုလ်ကိုလေးနှင့် တပ်သား ၄၀ အား ငှက်သိုက်တွင် လည်းကောင်း၊ သိမ်ကုန်းရွာအတွင်း ရွာတန်းကုန်း ဘုရားပျက်ရွာအတွင်း တပ်သား ၂၅ ယောက်အား လည်းကောင်း တပ်ဖျောက်ပေးခဲ့သည်။ တော်လှန်ရေး ကာလအတွင်း တပ်သားများ အခြေခံ လက်နက်ပညာကို လူငယ်များအား သင်ပေးပြီး ပြောက်ကျားတပ်များနှင့် ပူးတွဲ တိုက်ပွဲဝင်ခဲ့သည်။ ၁၉၄၅ ခုနစ်၊ ဧပြီလ ပထမပတ်တွင် အင်းကုန်းရွာ အရှေ့ဘက် ရန်ကုန်မန္တလေး ကားလမ်းတွင် ချောင်းဦးတိုတံတားအနီး ဂျပန်ကားတပ်ကို ပြောက်ကျားစနစ်ဖြင့် လည်းကောင်း၊ ၁၉၄၅ ခု၊ ဧပြီလ ဒုတိယပတ် အတွင်း အင်းကုန်းရွာတွင် ဂျပန်များနှင့် လည်းကောင်း၊ တတိယပတ်တွင် အလယ်ကုန်းရွာတွင် ဂျပန်တို့ကို ပြောက်ကျား တိုက်ပွဲများ ပြင်းထန်စွာ တိုက်ခိုက်၍ ရမည်းသင်းမြို့ကို သိမ်းပိုက်ထားနိုင်ခဲ့သည်။

၄၄။ မကြာမီ ဖစပလအဖွဲ့ချုပ်မှ သခင်သန်းထွန်း ခွဲထွက်သွားခြင်းကို အကြောင်းပြု၍ ရမည်းသင်းတွင်လည်း ကွန်မြူ နစ်ပါတီကို ဦးမိုး၊ သခင်အောင်သိန်း၊ ဦးဘဦး၊ ဦးစံမြတို့က ထူထောင်ပြီး ဦးရဲဒင်၊ ဦးညွန့်လွင်၊ ဦးဘသောင်း၊ ဦးမောင်ကို၊ ဦးမြဝင်း၊ ဦးချစ်ဆွေ၊ ဦးဘအေးတို့က ဆိုရှယ်လစ်ပါတီကို ခွဲ၍ ထူထောင်ကြကာ ဝါးအစည်းပြေသကဲ့သို့ ရှိကြတော့သည်။

- *လွတ်လပ်ရေးရပြီးနောက် ရမည်းသင်းနိုင်ငံရေးသမိုင်း*
၄၅။ ၁၉၄၇ ခုနှစ်၊ ဧပြီလ ၉ ရက်နေ့တွင် တိုင်းပြု ပြည်ပြု လွှတ်တော် ရွေးကောက်ပွဲတွင် ရမည်းသင်းမြို့နယ် ဖစပလ အဖွဲ့မှ ဝင်ရောက်ယှဉ်ပြိုင်ရန် ဦးလွှားနှင့် ဦးအောင်ဖေတို့အား ရွေးချယ်ခဲ့၍ ကွန်မြူနစ်ပါတီမှ သခင်ဖေတင့်နှင့် ဦးမိုး ပါဝင်အရွေးခံရာ ပထမအကြိမ် တိုင်းပြုပြည်ပြု လွှတ်တော်အမတ်အဖြစ် ရွေးကောက်ခြင်း ခံရသည်။

၄၆။ ရမည်းသင်းမြို့နယ် အရှေ့အာရှလူငယ် အစည်းအရုံး အမှုဆောင်အဖွဲ့ကို ပန်းတိမ်ရပ်ရှိ အတွင်းရေးမှူးဟောင်း ဦးအောင်သိန်း အိမ်တွင် ပြုလုပ်ရာ ဥက္ကဋ္ဌ ဦးလှဖေ၊ အတွင်းရေးမှူး သခင်မောင်မောင်၊ အမျိုးသမီး အတွင်းရေးမှူး ဒေါ်ခင်မြရီတို့ ပါဝင်သောအဖွဲ့ ဖွဲ့စည်းပြီး အဖွဲ့ဝင်အင်အား (၃၀) ကျော်ဖြင့် ဌာနချုပ်မှ ညွှန်ကြားချက်များကို ဦးလည်မသုန် လှုပ်ရှားဆောင်ရွက်ခဲ့ကြသည်။
ရမည်းသင်းမြို့နယ် လူထုသည် နိုင်ငံရေးဘဝ အဆင့်ဆင့်တွင် ကျရာတာဝန်မှ ပါဝင်လှုပ်ရှားခြင်းဖြင့် မြန်မာနိုင်ငံ လွတ်လပ်ရေးကို တစ်တပ်တစ်အား ပါဝင်ဆောင်ရွက်ကြကြောင်း ထင်ရှားပေသည်။

- *ဆိုရှယ်လစ်ကြိုးပမ်းမှုသမိုင်း*
၄၇။ တော်လှန်ရေးကောင်စီသည် ၁၉၆၂ ခုနှစ်၊ ဇူလိုင်လ ၄ ရက်နေ့တွင် မြန်မာ့ဆိုရှယ်လစ်လမ်းစဉ် ပါတီ ဖွဲ့စည်းပုံ အခြေခံစည်းမျဉ်းကို ထုတ်ပြန်ပြီး နိုင်ငံရေးဦးဆောင် ပါတီကြီးအဖြစ် တော်လှန်ရေး သဘောဆောင်သော မြန်မာ့ဆိုရှယ်လစ်လမ်းစဉ်ပါတီကို ဖွဲ့စည်းကာ ပါတီယူနစ်များဖွဲ့စည်း၊ စည်းရုံးခဲ့ရာတွင် ပျဉ်းမနားနှင့် ရမည်းသင်း စည်းရုံးရေးမှူးးအဖြစ် ဗိုလ်ကြီးမြထွန်းနှင့် ဗိုလ်ကြီးရွှေရိုးတို့က ပူးတွဲကာ တာဝန်ယူ ဆောင်ရွက်ခဲ့သည်။ ၁၉၆၄ ခုနှစ်၊ နိုဝင်ဘာလ ၁၈ ရက်နေ့တွင် ရမည်းသင်းမြို့ ပါတီယူနစ်ကို ဖွဲ့စည်းခဲ့သည်။ ပါတီယူနစ် စတင်ဖွဲ့စည်းစဉ် အမြုတေကာလမှ ၁၉၈၈ ခုနှစ်ထိ ပြည်သူ့ပါတီအထိ အဆင့်ဆင့် တာဝန်ယူခဲ့သူများမှာ ဗိုလ်ကြီးမြထွန်း၊ ဗိုလ်ကြီးရွှေရိုး၊ ဗိုလ်ကြီးသာကျင်၊ ဗိုလ်ကြီးညီငယ်၊ ဦးမြသောင်း၊ ဦးယုစိန်၊ ဦးအောင်ခင်၊ ဦးကျော်ညွန့်၊ ဦးသောင်းညွန့်၊ ဦးသိန်း၊ ဦးသာမြိုင်၊ ဦးတင်လှ၊ ဦးထွန်းမြိုင်၊ ဦးလှမြင့်သိန်း၊ ဦးလှအောင်၊ ဦးကျော်မိုး၊ ဦးခင်မောင်သန်း၊ ဦးထွန်းရင်တို့ ဖြစ်ကြသည်။ ရမည်းသင်းမြို့နယ် ပါတီယူနစ်သည် လုပ်သားပြည်သူ နယ်ပယ်တွင် စီးပွားရေး၊ လူမှုရေး၊ နိုင်ငံရေး ကဏ္ဍအလိုက် တက်ကြွစွာ ဦးဆောင်လှုပ်ရှားခဲ့ကြသည်။

- *မြို့နယ်အတွင်း ဖွဲ့စည်းခဲ့သည့် နိုင်ငံရေးပါတီများ*
၄၈။ ပါတီစုံဒီမိုကရေစီ ဦးတည်ချက်ဖြင့် နိုင်ငံရေးပါတီများ ဖွဲ့စည်းခဲ့သော်လည်း ယခုအခါ အမျိုးသားဒီမိုကရေစီ အဖွဲ့ချုပ်နှင့် တိုင်းရင်းသားစည်းလုံးညီညွတ်ရေးပါတီ (၂)ခုသာ ဖွဲ့စည်းရပ်တည်လျက် ရှိပြီး ကျန်ပါတီများမှာ အကြောင်းအမျိုးမျိုးဖြင့် ပျက်ပြယ်ခဲ့ပြီး ဖြစ်လေသည်။

- * နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ တာဝန်ယူသည့်ကာလမှသည် ယနေ့ ရမည်းသင်း အခြေအနေ
၄၉။ ၁၉၈၈ ခုနှစ်၊ စက်တင်ဘာလ ၁၈ ရက်နေ့တွင် တပ်မတော်မှ နိုင်ငံတော် အဖက်ဖက် ချိုယွင်းမှုများကို အချိန်မီ ထိန်းသိမ်းနိုင်ရန်အတွက် နိုင်ငံတော်အာဏာကို ရယူခဲ့ပြီး နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ကို ဖွဲ့စည်းကာ နိုင်ငံတော် အခြေအနေ အရပ်ရပ်ကို ထိန်းသိမ်းဆောင်ရွက်ခဲ့ရာတွင် မြို့နယ်စု ခရိုင် နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့များ ဖွဲ့စည်းရာတွင် ရမည်းသင်းမြို့သည် မြို့နယ်စု (ယခု ခရိုင်) အဆင့်တွင် ဖွဲ့စည်းကာ တရားဥပဒေစိုးမိုးရေး၊ ရပ်ရွာအေးချမ်းသာယာရေး၊ လမ်းပန်းဆက်သွယ်မှု လုံခြုံချောမွေ့စေရေး၊ ပြည်သူများ၏ စားဝတ်နေရေး ပြေလည်စေရန် တတ်နိုင်သမျှ ဖြည့်ဆည်းပေးဖို့ဆောင်ရွက်ပေးလျက် ရှိရာ ခရိုင်နှင့် မြို့နယ် ငြိမ်ဝပ်ပိပြားမှု တည်ဆောက်ရေးအဖွဲ့၏ တာဝန်များကို အောက်ပါပုဂ္ဂိုလ်များမှ စွမ်းစွမ်းတမံ ဆောင်ရွက်ခဲ့ကြသည်။

(က) ဒုတိယဗိုလ်မှူးကြီးမောင်မောင် (၁၈.၉.၈၈)မှ(၃၀.၉.၈၈)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ခ) ဒုတိယဗိုလ်မှူးကြီးကြည်အေး (၃၀.၁၀.၉၂)မှ(……)ထိ ဥက္ကဋ္ဌ ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(ဂ) ဗိုလ်ကြီးမောင်ဌေး (၁၈.၉.၈၈)မှ(၃၀.၁၀.၉၂)ထိ အတွင်းရေးမှူး ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(ဃ) ဗိုလ်ကြီးမြင့်အောင် (၃၁.၁၀.၈၈)မှ(၂၀.၇.၉၉)ထိ အတွင်းရေးမှူး ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(င) ဗိုလ်ကြီးကိုလေး (၂၀.၇.၉၀)မှ(၁.၂.၉၁)ထိ အတွင်းရေးမှူး ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(စ) ဗိုလ်ကြီးထွန်းအောင်ကျော် (၁.၂.၉၁)မှ(၃၀.၁၀.၉၂)ထိ အတွင်းရေးမှူး ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(ဆ) ဗိုလ်ကြီးသူရမင်းနိုင် (၈.၁၂.၉၂)မှ(……)ထိ အတွင်းရေးမှူး ခရိုင်ငြိမ်ဝပ်ပိပြားမှု တည်ဆောက်ရေးအဖွဲ့
(ဇ) ဗိုလ်ကြီးအောင်ထွန်းဖြူ (၁၄.၆.၉၁)မှ(၂.၈.၉၁)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဈ) ဗိုလ်ကြီးအေးမြင့် (၁၄.၆.၉၁)မှ(၂.၈.၉၁)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ည) ဗိုလ်ကြီးသိန်းလှိုင် (၁.၁၀.၈၈)မှ(၃၀.၁၀.၉၂)ထိ အတွင်းရေးမှူး မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဋ) ဗိုလ်ကြီးသိန်းအောင် (၂.၈.၉၁)မှ(၃၀.၁၀.၉၂)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဌ) ဗိုလ်ကြီးဌေးဝင်း (၃၀.၁၀.၉၂)မှ(၂၅.၈.၉၃)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဍ) ဗိုလ်ကြီးမောင်သန်း (၂၈.၈.၉၃)မှ(……)ထိ ဥက္ကဋ္ဌ မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဎ) ဦးမြသိန်း (၁၄.၆.၉၁)မှ(၂.၈.၉၁)ထိ အတွင်းရေးမှူး မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
(ဇ) ဦးဝင်းမောင် (၁၄.၆.၉၁)မှ(၂.၈.၉၁)ထိ အတွင်းရေးမှူး မြို့နယ်ငြိမ်ဝပ်ပိပြားမှု တည်ဆောက်ရေးအဖွဲ့
**၁၇.၆.၉၄ ရက်နေ့ ရေးမှတ်ပါသည်။**

-* နိုင်ငံရေးအရ ထင်ရှားသောပုဂ္ဂိုလ်များ
၅၀။။ ဤမြို့နယ်၏ နိုင်ငံရေး ထင်ရှားသော ပုဂ္ဂိုလ်များမှာ-
(၁) ဗိုလ်ကြီးဝေလင်း (တော်လှန်ရေးကာလတွင် ဗိုလ်ကြီးဝေလင်းဘဝဖြင့် ရခိုင်၌ ကျဆုံးခဲ့သည်။)
(၂) ဦးဘဦး (နိုင်ငံတော်ကောင်စီဝင်၊ မြန်မာ့ဆိုရှယ်လစ်လမ်းစဉ်ပါတီ၊ စည်းကမ်းထိန်းသိမ်းရေး ကော်မတီ ဥက္ကဋ္ဌ၊ ဗိုလ်မှူးကြီး မင်းသိန်း)
(၃) ဗိုလ်ကျော်ဝင်း (နိုင်ငံတော်ကောင်စီဝင် ဖြစ်ခဲ့သူ ဗိုလ်မှူးကြီးကျော်ဝင်း)
(၄) ဦးချစ်ဖေ (ယိုးဒယားဦးချစ်ဖေ)
(၅) ဦးမိုး (ရမည်းသင်း ကွန်မြူနစ်အမတ်ဟောင်း)
(၆) ဦးရွှေဦး (ရမည်းသင်း လူမျိုးစုလွှတ်တော် ဖစပလ အမတ်ဟောင်း)
(၇) ဦးလှဖေ (ရမည်းသင်း ဖစပလ အမတ်ဟောင်း)
(၈) ဦးချိန် (ရမည်းသင်း ပထမအမတ်ဟောင်း)
(၉) ဦးသိန်း (မြန်မာ့ဆိုရှယ်လစ်လမ်းစဉ်ပါတီ- ပထမအကြိမ် ပြည်သူ့လွှတ်တော် ကိုယ်စားလှယ်)
(၁၀) ဦးတင်ဦး (မြန်မာ့ဆိုရှယ်လစ်လမ်းစဉ်ပါတီ-ဗိုလ်မှူးတင်ဦး၊ ပထမ/ဒုတိယအကြိမ် ပြည်သူ့လွှတ်တော် ကိုယ်စားလှယ်)
(၁၁) ဦးထွန်းဝေ (မြန်မာ့ဆိုရှယ်လစ်လမ်းစဉ်ပါတီ-ဒုတိယ/တတိယအကြိမ် ပြည်သူ့လွှတ်တော် ကိုယ်စားလှယ်)
(၁၂) ဦးမြမောင် (မြန်မာ့ဆိုရှယ်လစ်လမ်းစဉ်ပါတီ- တတိယအကြိမ် ပြည်သူ့လွှတ်တော် ကိုယ်စားလှယ်၊ မန္တလေးဒေသ ပါတီကော်မတီ အတွင်းရေးမှူး ဗိုလ်မှူးကြီးမြမောင်)

ထိုပုဂ္ဂိုလ်များအနက် ယိုးဒယား ဦးချစ်ဖေမှာ ရမည်းသင်းမြို့နယ် မှန်စီကျေးရွာ တောင်သူလယ်သမားကြီး ဦးပု + ဒေါ်အုန်းတို့မှ မွေးဖွား၍ လွတ်လပ်ရေးကြိုးပမ်းမှု ကာလတွင် ကျောက်ကုန်သည် ဘဝဖြင့် ထိုင်းနိုင်ငံ ဘန်ကောက်မြို့၌ ရှိစဉ် မြန်မာအမျိုးသား အသင်းကြီးကို တည်ထောင်ကာ မြန်မာပြည် အရေးကိစ္စကို ဆောင်ရွက်ခဲ့သည်။ ၁၉၄၁-ခုနှစ်တွင် သခင်အောင်ဆန်း ဘန်ကောက်သို့ လျှို့ဝှက်ရောက်ရှိလာပြီး မြန်မာ့ တော်လှန်ရေးတွင် လျှို့ဝှက်တာဝန်များကို ဆက်သွယ် ဆောင်ရွက်ပေးခဲ့သည်။ မြန်မာစစ်သည် စုဆောင်းပြီး စစ်သင်တန်း တက်ရာတွင် ပါဝင်၍ တနင်္သာရီစစ်ကြောင်းတွင် ဗိုလ်ရန်နောင်၊ ဗိုလ်မင်းဂေါင်၊ ဗိုလ်တောက်ထိန် တို့နှင့် ရေတပ်ကို ဦးစီး ပါဝင်ခဲ့သည်။ လွတ်လပ်ရေးရပြီး ကာလတွင် စတိုးဆိုင် ဖွင့်လှစ်ရောင်းဝယ်မှုများ ဆောင်ရွက်ရင်း ဗုဒ္ဓသာသနာ ထွန်းလင်းရေးအတွက် ဆောင်ရွက်ခဲ့သည်။
« ရမည်းသင်းမြို့နယ် သမိုင်းပြီး၏။ »

#ဆင်ကျုံးဆရာတော်
