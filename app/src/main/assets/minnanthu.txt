*မန္တလေးတိုင်းဒေသကြီး …… ရမည်းသင်းမြို့*
•••မင်းနန်သူဘုရားသမိုင်း•••
သက္ကရာဇ် ၉၀၇-ခုနစ်တွင် ဟံသာဝတီနေပြည်တော်၌ တပင်ရွှေထီးမင်းသည် တစ်ပင်တိုင်ပြာသာဒ်၌ ရာဇာဘိသေကခံ မဟာသဘင် ဆင်ယင်ကျင်းပတော်မူရာ ဘုရင့်နောင် (ကျော်ထင်အနော်ရထာ)၏ ခမည်းတော် တောင်ငူဘုရင် မင်းရဲသီဟသူကိုလည်း မင်းမြောက်တန်ဆာငါးပါး မင်းခမ်းမင်းနားအစုံ ဝေါရွှေချက်(၄)စင်း၊ ထွက်စည် ဝင်စည်၊ မင်းအာဏာများပါ အပ်နှင်း ချီးမြှင့်လေသည်။
တပင်ရွှေထီးသည် တောင်ငူဘုရင်ကို ခမည်းတော် အရင်းကဲ့သို့ ရိုသေအလေးအမြတ် ပြုသည့်အလျောက် နိုင်ငံတော်အေးချမ်းသာယာရေး ငြိမ်ဝပ်ပိပြားရေး တို့အတွက် တောင်ငူဘုရင်က ဆောင်ရွက်ရသည် ဖြစ်ရာ တောင်ငူဘုရင် ယုံကြည်စိတ်ချရသော မြန်မာအမတ်, မွန်အမတ်တို့ကို မြို့စား၊ မြို့ဝန် ခန့်အပ်ထားကာ အုပ်ချုပ်စေခဲ့သည်။
ထိုအချိန်တွင် ရမည်းသင်း၌ မွန်အမတ်ကို မြို့ဝန် ခန့်ထား အုပ်ချုပ်စေရာ ထို မွန်မြို့ဝန်သည် ပုဂံပြည်မှ ပုဂံညှပ်ကြီးရုံးကို နှလုံးပိုက်၍ ဒုစရိုက်မှု ပပျောက်စေရန် ရည်ရွယ်လျက် ဘုရားရုံးမင်းသဖွယ် ဖြစ်သော မင်းနန်သူ ဘုရားကို (နတ်ကွန်းပသ၍) တည်ထားကိုးကွယ်တော် မူခဲ့သည်။ တရားမှုခင်းပြီး၍ ဤဘုရားမှာ သစ္စာပြုလျှင် မမှန်သူများ လက်ငင်းဒိဌ မကောင်းကျိုးကို ခံရတတ်သည် ဆို၍ မမှန်သူများ သစ္စာမဆိုရဲကြဟု ယုံကြည်စွာ မှတ်ယူ ခဲ့ကြသည်။
ပါးစပ်ရာဇဝင် အနေဖြင့် ပြောစမှတ် ပြုခဲ့ကြသည်မှာ ရမည်းသင်းမြို့က လူစွမ်းကောင်းများ ပေါ်ထွက်သဖြင့် လူစွမ်းကောင်းများ မပေါ်ထွက်နိုင်အောင် မွန်မင်းများက မြို့နံနိမ့်ကျစေရန် ဘုမ္မိအရပ်တွင် (အင်းအိုင်ခလဲ့ လက်ဖွဲ့မန္တာန်- လောကီအစီအမံများ စီမံ မြုပ်နှံပြီး မဖျက်စီးနိုင်အောင် ၎င်းအပေါ်မှ) စေတီနှင့် ဉာဏ်တော် ငါးတောင်ခန့် သံတောင်ရှိသော ရှေးဟောင်းပုံ ရုပ်ပွားဆင်းတုတော် တစ်ဆူ တည်ထားခဲ့ခြင်း ဖြစ်သည်ဟု ရှေးလူကြီး သူမများက ပြောစမှတ် ပြုခဲ့ကြသည်။
မင်းနန်သူ ဘုရားကို အနန္တသူရိယအမတ် တည်သည်ဟု ဦးဘသန်းက သူ၏ ကျောင်းသုံးရာဇဝင် စာအုပ်၌ ဖော်ပြခဲ့သည်။ အနန္တသူရိယ သုံးဦးသာရှိရာ ဘယ်သူဟု ကွဲပြားစွာ မဆိုပေ။
ဒုတိယကမ္ဘာစစ်ဒဏ်ကြောင့် စေတီတော် ပျက်စီး ချို့ယွင်းသွားသဖြင့် ကြည်တော်ကုန်းရပ်ကွက် ဥပါသကာ များအဖွဲ့မှ ဦးဆောင်လျက် ခရစ်နှစ် ၁၉၆၄-ခုနှစ်မှ စ၍ ပြုပြင်မွမ်းမံခဲ့ရာ အာရုံခံတန်ဆောင်းသစ်၊ တစ်တိုင်းသစ် တို့ဖြင့် ခန့်ညားထည်ဝါ ကြည်ညိုဖွယ်ရာ တည်ရှိနေသည်ဖြစ်၍ ဘုရားဖူးများ အဓိဋ္ဌာန်ဝင် ပုတီးစိပ်သူများ မပြတ် တွေ့မြင်နေရပေသည်။

•• မြို့နံဖော်သော မြောက်မင်းနန်သူဘုရား ••
မွန်တို့ တည်ထားခဲ့သော မူလမင်းနန်သူဘုရား၏ မြောက်ဘက်တန်းတန်း (ပေ တစ်ထောင်ကျော်ခန့်အကွာ) လေသာကျောင်းတိုက်အတွင်းမှာ မြောက်မင်းနန်သူ ရုပ်ပွားတော်တစ်ဆူ အရှေ့ဘက်သို့ မျက်နှာမူကာ ပညာရှိများ အစီအရင်ဖြင့် တည်ထားကိုးကွယ် ခဲ့ကြပြန်လေသည်။