*မန္တလေးတိုင်းဒေသကြီး ……… ရမည်းသင်းမြို့*
•••ရွှေမုဋ္ဌောဘုရားသမိုင်း•••
သိရီဓမ္မာသောကမင်းကြီးသည် သာသနာ(၂၁၄)ခုနှစ် (ဘီစီ-၃၃၀)တွင် မင်းဖြစ်၍ ၂၁၈-ခုနှစ်တွင် ရာဇဘိသေက မင်္ဂလာဖြင့် နန်းတက်ခဲ့လေသည်။ ၂၂၂-ခုနှစ်သို့ ရောက်ရှိမှ ဗုဒ္ဓသာသနာတော်ကို သက်ဝင်ကြည်ညိုသော သာသနာပြု ဘုရင် ဖြစ်လာခဲ့သည်။ ပထမသဂါင်္ယနာ တင်ပြီးစ အချိန်က အရှင်မဟာကဿ ပသည် အနာဂတ် ကာလ၌ ဓာတ်တော်များ မိစ္ဆာဝါဒီ တိတ္ထိတို့ ဘေးအန္တရာယ် ဧကန်ဖြစ်မည်ကို မြင်တော်မူသဖြင့် အဇာတသတ်မင်းနှင့် ကောလိယမင်းတို့မှတစ်ပါး အခြား ၆ ပြည်ထောင်မင်းတို့ (ဝေစုရ၍) ကိုးကွယ်သော ဓါတ်တော်များကို သင့်တော်ရုံမျှ ချန်ထားခဲပြီး တန်ခိုးတော်ဖြင့် ပင့်ဆောင်ကာ ရာဇဂြိုဟ်၏ အရှေ့တောင်အရပ်၌ ရပ်တော်မူလျက် ဤအရပ်၌ရှိသော ကျောက်ခဲ, ကျောက်ဖျာများ ကွယ်ပျောက်စေသတည်းဟု အဓိဋ္ဌာန်ပြုတော်မူသည်။
အဇာတသတ် ဘုရင်သည် အရှင်မဟာကဿ ပ ညွှန်ကြားတော်မူချက်အရ မိမိဝေစုရ ဓာတ်တော်များနှင့်တကွ ခုနှစ်စုသော ဓါတ်တော်များကို ဌာပနာ၍ ဓာတုနိဓာနစေတီတော်ကြီးကို လျှို့ဝှက်စွာ တည်ထား ပူဇော်ခဲ့လေသည်။

•• စေတီပေါင်း ရှစ်သောင်းလေးထောင် ••
သာသနာ ၂၂၄-ခုနှစ်တွင် ယခင်က အဇာတသတ်ဘုရင် တတည်ထားခဲ့သော ဓာတုနိဓာနစေတီတော်ကို ဌာပနာတိုက်ဖွင့်၍ ကိုးကွယ်လောက်ရုံမျှ ချန်လှပ်ထားခဲ့ပြီး ကျန်အားလုံးကို ပင့်ဆောင်ကာ ဓမ္မက္ခန္ဓာပေါင်း ရှစ်သောင်းလေးထောင်ကို ရည်စူး၍ ဇမ္ဗူ ဒိပ်ကျွန်းအပြင် (အိန္ဒိယနိုင်ငံ) မြို့ပေါင်း ရှစ်သောင်းလေးထောင် တို့၌ွှမုဋ္ဌောစေတီပေါင်း ရှစ်သောင်းလေးထောင်တို့ကို တစ်ပြိုင်နက် တည်ထားစေပြီး ဓာတ်တော် တစ်သပိတ်မျှ ချန်ထား၍ ကျန်ဓာတ်တော် အားလုံးကို ဌာပနာစေတော် မူသည်။ နောက်မှ သီဟိုဠ်ကျွန်းသို့ ပင့်၍ စေတီများ တည်ထား ဌာပနာ၍ ကိုးကွယ်ပူဇော်ကြလေသည်။
စေတီပေါင်း ရှစ်သောင်းလေးထောင် တည်ထားရာ၌ တစ်နေ့တည်းတွင် တစ်ပြိုင်နက် ဌာပနာသွင်းလိုရကား နေရာတိုင်းမှ မြင်တွေ့နိုင်သော လကြတ်ချိန်ကို စံချိန်ထား၍ ဌာပနာသွင်းထား ပူဇော်ခဲ့ကြလေသည်။

•• မြန်မာနိုင်ငံနှင့် ရွှေမုဋ္ဌော ••
ထိုစဉ်က မြန်မာနိုင်ငံ သရေခေတ္တရာ (ပျူ ) မင်းတို့နှင့် အိန္ဒိယနိုင်ငံ မောရိယမင်းတို့သည် အချင်းချင်း ရာဇမဟာမိတ် အကြည်တော်များ ဖြစ်ကြသည်။ ထိုကြောင့် မောရိယမင်းဆက် သိရီဓမ္မာသောကမင်းနှင့် (ဒွါရပေါင်မင်း၏ မြေးဖြစ်သော) ရန်ပေါင်မင်းတို့သည် မင်းပြိုင် ရာဇမဟာမိတ်များ ဖြစ်ကြရာ သိရီဓမ္မာသောက ထံမှ ကုသိုလ်လက်ဆောင် ဓာတ်တော်များ ပို့သဖြင့် မြန်မာနိုင်ငံ အရပ်ရပ်တွင် ရွှေမုဋ္ဌောစေတီများ တည်ထားကြရာတွင် ရမည်းသင်းမြို့ ရွှေမုဋ္ဌောဘုရားလည်း တစ်ဆူ အပါအဝင် ဖြစ်သည်။
သက္ကရာဇ် ၁၀၀၄-ခုနှစ် နယုန်လပြည့်နေ့ ညဉ့်ဦးပိုင်းတွင် ဘုရားမှ ရောင်ခြည်တော် လွှတ်သည်ကို အံ့ဩဖွယ်ရာ ဖူးမြော်ကြည်ညို ကြရကြောင်းကို သာလွန်မင်းတရာကြီး ကြားသိရသဖြင့် ရမည်းသင်းမြို့စား မင်းရဲကျော်ထင်ကို စေလွှတ်၍ မဟာရာမ်တံတိုင်းကြီး ဆောက်လုပ်စေလျက် ထီးတော်အသစ် တင်လှူတော်စေတော် မူခဲ့သည်။
သက္ကရာဇ် ၁၂၇၆/ ၇၇- ခုနှစ်က မြေငလျင်ကြီး တုန်လှုပ်မှု့ကြောင့် စေတီတော် ပြို ကျ ပျက်စီးသွားရာ ၁၂၉၅-ခုနှစ်တွင် သိမ်ဦးဆရာတော်ကြီး ဦးကဝိန္ဒ ဦးစီးလျက် မြို့, ရွာ ကုသိုလ်ရှင်များနှင့် ထပ်မံ ပြုပြင် ပူဇော်ခဲ့ကြသည်။ ထိုဘုရား ပြို ပျက်ကျ နေသည့် အုဌ်များကို ဖယ်ရှင်းရာ ဌာပနာတိုက်မှ တွေ့ရသော ကောဇာသက္ကရာဇ် ၁၀၁-ခုနှစ် ဝဇီရဗုဒ္ဓိလင်္ကာရ သုဘောဂ ဆရာတပည့်တို့ ကောင်းမှု ဟူသော ကြေးပြားပါ ရွှေကမ္ဗည်း စာအရဆိုလျှင် ဤစေတီကို ဒွတ္တပေါင်မင်း လက်ထက်က တည်ထားခဲ့သည်ဟု ယူဆနိုင်သည်။
စေတီတော်ရင်ပြင် တောင်ဘက်နှင့် အရှေ့ဘက်ရှိ အုဌ်တိုက်နှစ်လုံးမှာ ဘုရားအမ ဒေါ်ရွှေမ (သား) ဦးရ, ဦးလှ, ဒေါ်သင် သားသမီးတစ်စု တို့၏ ကောင်းမှုဖြစ်သည်။
မြောက်ဘက် ရွှေသာလျှောင်းဘုရားနှင့် ဂန္ဓကုဋိအုဌ်တိုက်ကြီးမှာ ပျဉ်တပ် ဒေါ်ရိပ် အမှုးပြု သော ပန်းတိမ်ဆရာကြီး ဦးစိန် + ဒေါ်မမကြီး, အစ်မ ဒေါ်လုံးတင်, ညီမ ဒေါ်အေးကြွယ်, မြေး ရွှေပန်းတိမ် ဦးလှမြင့် တို့၏ ကောင်းမှုဖြစ်သည်။
အုဌ်တံတိုင်းကြီးသည် အများကောင်းမှု ဖြစ်သည်။ နှစ်စဉ် တပို့တွဲလပြည့် ဝန်းကျင် ရက်များတွင် ဗုဒ္ဓပူဇနီယ ပွဲတော် ကျင်းပပူဇော်ကြမြဲ ဖြစ်သည်။

*ရမည်းသင်းခရိုင်သာသနာဝင်သမိုင်း*