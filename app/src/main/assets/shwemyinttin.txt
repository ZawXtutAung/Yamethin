မန္တလေးတိုင်းဒေသကြီး ရမည်းသင်းမြို့နယ်**
နိုင်ငံတော်ဩဝါဒါစရိယ အဂ္ဂမဟာပဏ္ဍိတ ဆင်ကျုံးဆရာတော်
ပြုစုရေးသားတော်မူသည့် ရမည်းသင်းခရိုင် သာသနာဝင်သမိုင်း စာအုပ်မှ ကူးယူဖော်ပြပါသည်။
•••{ရွှေမြင်တင်တောင်တော်ဘုရားသမိုင်း}•••
ရမည်းသင်းခရိုင်တွင် ဤရွှေမြင်တင်ဘုရားတစ်ဆူတည်းသာ ဂေဇက်ဝင်ဘုရားဟူ၍ရှိသည်။ နိုင်ငံတော်အစိုးရက နိုင်ငံတော်တစ်ဝှမ်းလုံးရှိ ဂေဇက်ဝင်ဘုရားများကို ထုတ်ပြန်ကြော်ငြာရာတွင် ဤခရိုင်၌ ဤဘုရားတစ်ဆူတည်းသာ ပါဝင်ခဲ့သည်။
ဤရွှေမြင်တင်ဘုရားကျောက်စာသည် မင်းကြီးစွာစော်ကဲ တရဖြားမင်း၏ အလှူ စာရင်းအနေဖြင့် ဘိုးတော်မင်းတြား ဆင့်ထိုးခဲ့သော ကျောက်စာဖြစ်ပေရာ ထိုကျောက်စာသည် ယခုအခါ မန္တလေးမဟာမြတ်မုနိဘုရားကြီး တံတိုင်းအတွင်း ဘုရားကြီး၏ အနောက်တောင်ထောင့် အရပ်တွင်ရှိလေသည်။ မြန်မာနိုင်ငံကို အင်္ဂလိပ်အစိုးရအုပ်စိုးစအချိန်က နိုင်ငံအတွင်းရှိ သမိုင်းဝင်ကျောက်စာများကို ကျောက်စာဝင်တို့သည် အဆိုပါနေရာသို့ ပြောင်းရွှေ့၍ ဆိုက်ထူ စောင့်ရှောက်ထိန်းသိမ်းထားသည်ကို ဆင်ကျုံးဆရာတော်တို့ သွားရောက် စုံစမ်းရှာဖွေ ကူးယူခဲ့သည့် (အသိခက်သော) ကျောက်စာမူရင်းမှ သိမှတ်လွယ်ရန် ရွှေမြင်တင်ဘုရားသမိုင်းလိုရင်းချုပ် စကားကို ထုတ်နှုတ်ရေးသားမှာဖြစ်သည်။
ဘုရားတကာမင်းကြီးစွာစော်ကဲသည် သက္ကရာဇ် ၇၂၉-ခုနှစ်၌ မင်းဖြစ်သည်။ မင်းမဖြစ်မှီ ၇၁၁-ခုနှစ်က ရမည်းသင်းမြို့စားအဖြစ်ဖြင့် ရမည်းသင်းမြို့၌ နေထိုင်ခဲ့ဘူးသည်။ သို့ဖြစ်၍ သာသနာတော်နှစ် ၁၉၄၃-ခု ကောဇာသက္ကရာဇ် ၇၆၁- ခုနှစ် တန်ဆောင်မုန်းလဆန်း ၁၂ ရက် သောကြာနေ့၌ ဆင်ဖြူ ရှင် ပင်းယသီဟသူမင်း၏ မြေးတော်ဖြစ်သော စော်ကဲတရဖျား(ခ)မင်းကြီးစွာဘုရင်သည် ၎င်း၏မြောက်နန်းမိဘုရားကြီးနှင့်အတူ ရှေးဘေးလောင်းတော် ဘိုးလောင်းတော်မင်းများ တည်ထားဆောက်လုပ်ခဲ့ကြသော ရမည်းသင်းရွှေမြင်တင်တောင်ထိပ် ဘုရားဟောင်း ကျောင်းဟောင်းတို့ကို အသစ်တဖန် ထပ်မံတည်ထား ဆောက်လုပ်လျက် ဓာတ်တော်မွေတော်များစွာ ဌာပနာ၍ ရွှေထီးအထွဋ် တင်လှူ ကြသည့်အပြင် မြောက်နန်းမိဘုရားကြီးသည် ဥပုသ်ဝတ်၊ ဆီမီးဝတ်၊ သင်ပုတ်ဝတ် စသည်တို့အတွက် ပစ္စည်းလေးပါးအလို့ငှာ ဝတ်မိုးဝတ်မြေများစွာ လှူ ဒါန်းခဲ့လေသည်။
ကျောက်စာတွင် ဝတ္တကမြေများ လှူ ဒါန်းသည့်စာရင်း ရေးသားရာ၌ ယခုခေတ်မြေပုံမျိုးမဟုတ်ဘဲ အရှေ့သို့လားသော် ဘာသစ်ပင်ကြီး၊ အနောက်သို့လားသော် ဘယ်သူ့မြေနှင့်အစပ် စသည်ဖြင့် ထိုခေတ်က ထင်ရှားရာ မြေအမှတ်အသားကို ပိုင်းခြားသတ်မှတ်ကြလေသည်။
မြောက်နန်းမတော် မိဘုရားကြီးသည် ဝတ္တကမြေများစွာ လှူဒါန်းသည့်အပြင် ငွေရွက်နီအချိန် ၆၀၀ ကိုလည်း မဟာဒါန်ဝန်တို့ဖြင့် စီစဉ်လှူဒါန်းခဲ့လေသည်။ မြောက်နန်းမိဘုရား ဟူသည်မှာ- စစ်ကိုင်းဘုရင် အသင်္ခယာစောယွမ်း သမီးတော်စိုးမင်း ကိုယ်တော်ကြီးနှင့် မင်းပြောက်မင်းတို့ သင့်မြတ်ရာတွင် ဖွားမြင်တော်မူသော သမီးတော် မင်းသမီး ရှင်စောကြီးပင်တည်း။
မိဘုရားတို့သည် တောင်ထိပ်စေတီတော်ကြီးကို ဖိနပ်တော် ၂၇ တောင်၊ ပစ္စယာ သုံးဆင့်၊ ကြာသွတ်အိုး ရှစ်လုံး၊ စေတီရံလေးဆူ၊ ခြသေ့င်္ လေးစီးတို့နှင့် ထပ်မံတည်ထားတော်မူခဲ့ကြောင်း ရွှေမြင်တင်ဘုရား ကျောက်စာအရ သိမှတ်ရပေသည်။

••• {ရွှေမြင်တင်ဘုရား ရှေးဦးသမိုင်း} •••
အစဦးဖြစ်ပေါ်လာခဲ့သော ရွှေမြင်ဘုရားသမိုင်းကို ပြဆိုပေအံ့။
မိတ္ထီလာဘုရင်ကြီး၏ သုရုစီနှင့် နေရုအမည်ရှိသော သားတော်နှစ်ပါးတို့သည် ခမည်းတော်အတွက် ရွှေယင်ကြီး အဖမ်းထွက်ကြရလေသည်။ ရွှေယင်ကြီးကိုရလျှင် စင်္ကြမင်းဖြစ်မည်ဟု ဘုရင်ကြီးအိပ်မက်တော်အရ သားတော်နှစ်ပါးကို ရွှေယင်ဖမ်းရန် စေလွှတ်လိုက်လေသည်။
သိကြားမင်းသည် ရမည်းသင်းနယ်မြေတွင် သာသနာတော် ပွင့်ထွန်းမည်ကို မြင်တော်မူ၍ အိပ်မက်ပေးခြင်းဖြစ်၏။ မင်းသားတို့သည် ဗိုလ်ပါရဲမက်များနှင့်အတူ သတင်းရထားသော ကေလာသတောင်တန်း အရှေ့ ပန်းတောင်အနီး ဥမင်လှိုင်ခေါင်းမှ ထွက်ပြန်သွားပြီး ဟိုင်းတက်/ လှိုင်းတက် ရွှေထုပ်ကုန်းရွာဝင်လျက် မနားပဲ မင်းဝံတောင်တန်း အရောက်ပြန်၍ စောင့်မျှော်ကာ နေလေသည်။ သီရိဓမ္မာသောကမင်းကြီးသည် ထိုနေရာများ၌ ဘုရာများတည်ထားခဲ့ပေရာ ရွှေဥမင်နှင့် ရွှေဥမင်ဘုရား၊ ဝင်မနားအရပ်နှင့် ဝင်မနားဘုရား၊ ရွှေယင်မျှော်တောင်နှင့် ရွှေယင်မျှော်ဘုရားဟု ခေါ်တွင်ကြလေသည်။ ရွှေယင်မျှော်ဘုရားသည် မိတ္ထီလာမြို့၏ အရှေ့ဘက်(၁၀) မိုင်ကွာ အရပ်တွင်တည်ရှိသည်။ နှစ်စဉ် တပေါင်းလ၌ ဘုရားပွဲတော် ကျင်းပသည်။
ရွှေယင်မျှော်တောင်မှအနောက် မျှော်ကြည့်လိုက်သောအခါ မင်းသားတို့လိုက်လာသည်ကို ရွှေယင်ကမြင်ရသောကြောင့် တဖန်ရှေ့ဆက်ပြန်ကာ ပန်းသွင်း / ပဒွင်းရွာတွင် ရပ်ဆိုင်းနေပြန်သဖြင့် နောင်တွင် ရွှေယင်ဆိုင်ရွာဟုလည်းကောင်း၊ ၎င်းနေရာ အာသောကမင်းကြီး တည်ထားသော ဘုရားကို ရွှေယင်ဆိုင်းဘုရား ဟုလည်း ခေါ်တွင်လေသည်။
တစ်ဖန် မင်းဝံတောင်တန်း(ခ) မိတ္ထီလာကန်ဘောင်ရိုးပေါ်တွင် ရပ်နားပြန်လေသည်။ အလောင်းစည်သူမင်း ဘုရားတည်သော်အခါ ရွှေယင်တင်တောင်/ ရွှေယင်တင်ဘုရားဟု တွင်လေသည်။
မင်းသားတို့မျက်ခြေပြတ်၍ မှန်းဆပြီးလိုက်ရာ ရှမ်းရိုးမတောင်တန်း ဆင်တောင်၏ အနောက်ဘက်က တောင်ကတုံးပေါ်တွင် မြင်သဖြင့် ရွှေယင်မြင်တောင် (ယခုအခါ ရွှေမြင်တင်တောင်) ဟု ခေါ်တွင်လေသည်။
တစ်ဖန် ရွှေဥဒေါင်းမင်းမြိုင်တန်းသို့ ပျံသန်းခိုပုံးလျက် နေပြန်ရာ ထိုနေရာကို ရွှေယင်ပုံးဟုခေါ်တွင်လေသည်။ မင်းသားများ တပ်စုခွဲ၍ လိုက်ဖမ်းကြရာ တောင်ငယ်တစ်ခုကို ဖြတ်ကျော်ပြီး ရွှေမြင်တင်အရှေ့တောင်ရိုး တောင်စွယ်အရောက်တွင် ရွှေယင်ကြီးသည် အင်အားကုန်ခမ်း ပင်ပန်းနွမ်းနယ်သဖြင့် အဖမ်းခံရလေတော့သည်။
နောင်မှာ အာသောကမင်းကြီး ဘုရားတည်သောအခါ ရွှေယင်ကျော်တောင်/ ရွှေယင်ကျော်ဘုရားဟု လည်းကောင်း၊ ရွှေယင်မိတောင် ရွှေယင်မိဘုရား ဟုလည်းကောင်း ခေါ်တွင်လေသည်။ ဤတွင် တောင်နှင့်ဘုရားအမည်များ ခေါ်တွင်ပုံ စကားရပ် အပြီးသတ်သတည်း။

•••*အဆက်ဆက်ပြု ပြင် ကုသိုလ်ရှင်ဒါယကာများ*•••
ရွှေမြင်တင်ဘုရားကို အစဦး ပထမ သိကြားမင်းက တည်ခဲ့သည်ဟု ဆို၏။
၁။ သာသနာနှစ်(၂၂၄) ခုနှစ်တွင် သီရိဓမ္မာသောကမင်းသည် ဘုရားတည်ပြီး အနောက်ဆောင်းတန်းကို လှူဒါန်းခဲ့သည်။ ယခု အာသောကစောင်းတန်း မရှိတော့ပြီ။
၂။ ပုဂံပြည်အနော်ရထာမင်းစောသည် နှလုံးတော်ဓါတ်ကို ဌာပနာ၍ ဘုရားတည်ခဲ့သည်။
၃။ ပုဂံ ကျန်စစ်သားမင်းသည် ဓာတ်တော်များဌာပနာ၍ ဘုရားတည်ပြီးလျှင် မြောက်စောင်းတန်းနှင့် တောင်စောင်းတန်း တို့ကိုဆောက်လုပ်လှူဒါန်းခဲ့သည်။ ယခု ကျန်စစ်သား စောင်းတန်းမရှိတော့ပြီ။
၎။ ပုဂံ အလောင်းစည်သူမင်းနှင့် နရပတိစည်သူမင်း တို့ကလည်း ဓာတ်တော်များ ဌာပနာခဲ့ကြသည်။
၅။ ငါးစီးရှင် မြင်ဆိုင်းဘုရင်သည် လက်ျာ လက်ဝဲဓာတ်တော်နှစ်ဆူ ဌာပနာခဲ့သည်။
၆။ မင်းကြီးစွာစော်ကဲ တရဖျားသည် ဘုရားတည် ကျောင်းဆောက် ဝတ္တကံမြေ လှူ ခဲ့သည်။
၇။ မိုးညှင်းမင်းတြားသည် ဓာတ်တော်တစ်ဆူ ဌာပနာခဲ့သည်။
၈။ အင်းဝ နရပတိမင်း၏ မိဖုရားအတုလဒေဝီသည် လက်ျာညှပ်ရိုးဓာတ်တော်ကို ဌာပနာခဲ့သည်။
၉။ ဒုတိယမင်းခေါင်သည် လက်ျာလက်သူကြွယ်နှင့် လက်သန်း ဓာတ်တော်များကို ဌာပနာခဲ့သည်။
၁၀။ သာလွန်မင်းတြားသည် ဓာတ်တော်နှစ်ဆူကို ဌာပနာ၍ ရုပ်ပွားတော် စေတီပုထိုး တည်ထားပူဇော်ခဲ့သည်။
၁၁။ ဘိုးတော်မင်းတြားသည် တိုင်းခန်းလှည့်လည်ရင်း ဤရွှေမြင်တင်တောင်သို့ရောက်၍ တောင်တော်၏ အနောက်တောင်ဘက်အနီး (ယခုနန်းတော်ကုန်းနေရာ) တွင် ယာယီတဲနန်းနှင့် စံမြန်းတော်မူစဉ် ရွှေမြင်တင်ဘုရားကိုဖူးမြော်ကြည်ညိုပြီး တောင်စောင်းတန်းကြီးကို တည်ဆောက်လှူ ဒါန်းခဲ့သည်။
နောက်ကာလတွင် သာသနာပြု ပုဂ္ဂိုလ်ကျော် ရသေ့ကြီး ဦးခန္တီက အများကောင်းမှုဖြင့် အစားထိုး တည်ဆောက်ခဲ့လေသည်။ ကမ္ဘာကော် ရသေ့ကြီး ဦးခန္တီသည် ၁၂၆၁ ခုနှစ်မှစ၍ ရွှေမြင်တင်ဘုရား တန်ဆောင်း၊ ဂူ၊ ကျောင်း၊ ပြသာဒ်၊ အရပ်ရပ်ကုသိုလ်တော်များကို သံထည်၊ အုဌ်၊ ကျောက်၊ ဘိလပ်မြေတို့ဖြင့် ခိုင်ခံ့အောင်ကြိုးပမ်း လုပ်ဆောင် ခဲ့လေသည်။
ရွှေမြင်တင်တန်ခိုးကြီးဘုရားမှာ မူလက စေတီငယ်မျှသာဖြစ်ရာ ဦးခန္တီက မျို ၍ တည်ထားသဖြင့် ဘုရားဉာဏ်တော် ဤမျှ (သံတောင်) မြင့်မားလာခြင်းဖြစ်ပေသည်။
၁၂။ သိမ်ကုန်း သာသနာပြု ဆရာတော် အရှင်သီလာစာရသည် ရသေကြီး ဦးခန္တီ မပြု ပြင်မှီ လူဆိုးလူမိုက်များ ဌာပနာဖောက်ယူ ဖျက်ဆီးသဖြင့် ပျက်စီးနေသောတန်ခိုးကြီးဘုရားကို ပြု ပြင်ခဲ့လေသည်။
၁၃။ ရသေကြီး ဦးခန္တီမရှိသည့်နောက်တွင် သိမ်ကုန်းဥသျှစ်ပင်ကျောင်း ဆရာတော် ဦးဇဝန၏ ဩဝါဒအရ သိမ်ကုန်း ဇီးတော်ကျောင်းဆရာတော် ဦးနန္ဒိယ(ရခိုင်) သည် ၁၃၀၉ ခုနှစ်မှစ၍ တောင်တော်သာယာရေးနှင့် ကြီးလေးသော ဗုဒ္ဓကိစ္စ တာဝန်များကို အားသွန်ကြိုးပမ်းဆောင်ရွက်တော် မူခဲ့ပေရာ အများကောင်းမှု ပေါင်းစုလှူ ဒါန်းကြသဖြင့် ဘုရား တန်ဆောင်း ဂူ ကျောင်း ပြာသာဒ် သိမ် ဇရပ်နှင့် တင့်အပ်စောင်းတန်း အံ့မခန်းအောင် နတ်နန်းတမျှ ရှု့ခင်းပသာဒ သာယာလှပေသည်။ ဖူးမျှော်ကြည်ညိုကြရသူများ စိတ်စေတနာ သဒ္ဓါတရား ဖြစ်ပွားကြည်နူးစွာ ကုသိုလ်တရား ပွားများနိုင်ကြပေသည်။
•••အံ့ဖွယ်စုံလင် တောင်တော်ရွှေမြင်တင်•••
ရွှေမြင်တင်တောင်တော်သည် ဇလတ် ခေတ္တာ ရွှေယင်းမာနှင့် မဟာလှေကား စကားအင်ကြင်း စသောပန်းမျိုးစုံနှင့် ဂမုန်းမျိုးစုံ ပေါများပြီး အနောက်ဘက်တောင်ခြေရင်းတွင် ကျောက်ဖားကြီးတစ်ခု၊ အနောက်ဆောင်းတန်းအလယ် မြောက်ဘက်အနီးတွင် နတ်ရေတွင်းတစ်တွင်း၊ တောင်ထိပ်အနီးတွင် ကျောက်သေတ္တာကြီးတစ်လုံး၊ မြောက်ဘက်တောင်ခြေတွင် ကျောက်ရေကန်ကြီးတစ်ကန်၊ အရှေ့တောင်စွယ်တွင်လည်း ထွက်ရပ်လမ်းမျှော်မှန်းကြသူ ဝိဇ္ဇာ ဇော်ဂျီ တပသီတို့ ၏ ဇော်ဂျီဂူကြီး တစ်ဂူ ရှိသည့်အပြင် တောင်တော်၏ အရှေ့တောင်စွယ်တွင်လည်း ဇော်ဂျီဂူ တစ်ဂူရှိသည်။ ထို့အပြင် ဘုရားအလောင်းတော် သာလိကာ ခုနှစ်ကြိမ် ဖြစ်၍ နေခဲ့ဘူးသော တောတောင်ဖြစ်နေသဖြင့် အံ့ဩဖွယ်မူးမူး သမိုင်းဝင်တောင်ထူးတောင်မြတ်လည်း ဖြစ်ပေ၏။

•••ပွဲတော်ဗုဒ္ဓပူဇနီယ နှစ်စဉ်ကျင်းပ•••
ရွှေမြင်တင်တောင်တော်သည် ရမည်းသင်းမြို့၏ အရှေ့ (၇) မိုင်ကွာ သိမ်ကုန်းစံပြရွာကြီး အနီးတွင် တည်ရှိ၍ မော်တော်ကားလမ်း(ကတ္တရာခင်း) ရှိသဖြင့် မော်တော်ယာဉ်များ ဆိုင်ကယ် စက်ဘီး မြင်းယာဉ် နွားလှည်း စသည်တို့ နေ့ညမပြတ် သွားလာနေကြသော ဘုရားဖူးတွေ အမြဲ စည်းကားနေပေသည်။ လျှပ်စစ်မီးတွေ ထိန်ထိန်ညီး လင်းနေသဖြင့် ညဘက်တွင် ရမည်းသင်းမြို့မှဖြစ်စေ ကား ရထားခရီးသွားရင်းဖြစ်စေ အဝေးမှပင် ဖူးမြင်ကြည်ညိုကြရပေသည်။
နှစ်စဉ် တပေါင်းလပြည့် (လသာ) ရက်များတွင် ဗုဒ္ဓပူဇနိယ ပျော်ပွဲရွှင်ပွဲများ ခြိမ့်ခြိမ့်သဲ ကြိတ်ကြိတ်တိုး စည်ကားစွာ ကျင်းပမြဲ ဖြစ်လေသည်။
**ယခုအခါ တောင်တော်၏ အရှေ့တောင်ဘက်အနီးတွင် အမှတ်(၃) လေ့ကျင့်ရေးစစ်တပ်ကြီး ရှိအနေဖြင့်လည်း ရပ်နီးရပ်ဝေးမှ ညဉ့်အိပ် ညဉ့်နေ (အဓိဋ္ဌာန်ဝင်) ဘုရားဖူးတွေပါ လုံခြုံစိတ်ချစွာ တည်းခိုနေထိုင်ကြသည်ကို တွေ့ရှိရပေသည်။