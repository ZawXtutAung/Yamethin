*မန္တလေးတိုင်း ရမည်းသင်းမြို့*
•••ရွှေပြည်သာဘုရား သမိုင်း•••
သာလွန်မင်းတြားကြီးသည် သက္ကရာဇ် ၁၀၀၄-ခုနှစ်တွင် အသီတိဓာတ် ကူးပြောင်းသည်ကို အကြောင်းပြု၍ ရွှေပြည်တော် သာယာစည်ပင်စေရန်အတွက် အင်းဝနေပြည်တော်မှစ၍ တိုင်းပြည် မြို့ရွာ အတွင်းရှိ စေတီဘုရား ရုပ်ပွါး ဆင်းတုတော်တို့ ကျိုးပျက်နေသည်များကို ပြုပြင်ပြီး အနေကဇာတင် ကိုးကွယ်ကြရန်နှင့် ရွှေပြည်သာဘုရားများ တည်ထား ကိုးကွယ်ကြရမည်ဟု အမိန့်တော် သတ်မှတ်သဖြင့် တည်ထားကိုးကွယ်ခဲ့ကြ လေသည်။
ဤ ရွှေပြည်သာဘုရားနှင့် ပက်သက်၍ ရှေးလူကြီးသူမများ ပြောရိုးဆိုစဉ် ရှိသည်မှာ မွန်မင်းများက ရမည်းသင်းမြို့၏ နံကိုနှိမ်၍ ရမည်းသင်းမြို့၏ ဘုမ္မိအရပ်တွင် မင်းနန်သူဘုရား တည်ထားသည်ကို မြန်မာမင်းများက ယတြာချေသည့်အနေဖြင့် နံနှိမ်မှု ပပျောက်အောင် မြို့၏ တေဇအရပ်တွင် မြို့ရွာ စည်ပင်ဝပြောစေရန် ရည်ရွယ်၍ ရွှေပြည်သာဘုရားဟု ဘွဲ့မည်တော် သမုတ်၍ တည်ထား ကိုးကွယ်ကြောင်း ကိုလည်း ပါးစပ်ရာဇဝင် အနေဖြင့် ရှေးသူဟောင်းတို့ ပြောဆိုနေကြသည်ကို မှတ်သားခဲ့ရပေသည်။

••ရွှေပြည်သာကြေးသွန်းဘုရားကြီး••
လမ်းမတော်၏ အရှေ့ဘက်၌ ရွှေပြည်သာကြေးဆင်းတု မဟာမြတ်မုနိပုံတော် ရုပ်ပွားတော်ကြီး တစ်ဆူ ရှိသည်။ ထို မဟာမြတ်မုနိရုပ်ပွားတော်ကြီးကို ၁၂၁၇-ခုနှစ် နတ်တော်လဆန်း ၅ ရက်နေ့တွင် ရွှေပြည်သာ ဆရာတော်ကြီး ဦးသောဘိတ ကြီးမှူး၍ အများကုသိုလ်ဖြစ်သော ရွှေ၊ ငွေ၊ ကြေး၊ သတ္တု စသည်တို့ဖြင့် ကြေးသွန်း ဆရာကြီး ဦးစံခိုင် ဦးဆောင်သော ပန်းတဉ်းဆရာ ပညာရှင်များကို သွန်းလုပ်စေသည်။
၎င်း ပန်းတဉ်းဆရာကြီး ဦးစံခိုင်သည် ဆင်ကျုံးဆရာတော် ဦးကောသလ၏ မယ်တော် ဒေါ်ငွေမယ်၏ ညီမရင်း ဒေါ်ညီမ၏ ခင်ပွန်းဖြစ်သည်။
ကြေးသွန်းဘုရားကြီး သွန်းလုပ်ပြီးလျှင် ဂန္ဓကုဋီ တိုက်ကျောင်းကြီးကို ၁၂၈၇-ခုနှစ် တန်ဆောင်မုန်း လပြည့်ကျော် ၄ ရက်နေ့တွင် ရွှေပြည်သာ ဆရာတော်ကြီးကပင် စီစဉ်ဆောက်လုပ်စေသည်။
အထက်ပိုင်း အုတ်ပြာဿာဒ် ကြီးကို ရွှေပြည်သာဆရာတော်ကြီး ဆင်ကျုံးတောသို့ တောထွက်သွားပြီး နောက်မှ သိမ်ဦးဆရာတော်ကြီး ဦးကဝိန္ဒ ဦးဆောင်ကာ အများကောင်းမှု ဖြင့် ထပ်ဆင့်မွမ်းမံ တည်ဆောက်ခဲ့ခြင်း ဖြစ်ပေသည်။
နှစ်စဉ် တန်ဆောင်မုန်း လပြည့်နေ့တွင် ဗုဒ္ဓပူဇနီယ ပွဲတော်ကျင်းပမြဲ ဖြစ်၏။
*သတ္တဝါများ ကရုဏာထား၍ မအားကယ်ကာ ရွှေပြည်သာ*