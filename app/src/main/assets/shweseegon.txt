မန္တလေးတိုင်းဒေသကြီး ရမည်းသင်းမြို့
••• မဟာရွှေစည်းခုံဘုရားသမိုင်း •••
မြန်မာသက္ကရာဇ် ၇၃၅- ခုနှစ်တွင် ရမည်းသင်းမြို့စားမင်း ဖြစ်ခဲ့ဖူးသော အင်းဝဘုရင် မင်းကြီးစွာစော်ကဲနှင့် တောင်နန်းစံ မိဖုရားကြီး ခမည်းမိတို့သည် ရမည်းသင်းမြို့၏ သိရီအရပ်တွင် ရွှေစည်းခုံ စေတီတော်ကို တည်ထားပူဇော် ခဲ့လေသည်။
၆၆၆-ခုနှစ် ကျော်စွာမင်း မြို့တည်ခဲ့စဉ်က တစ်ပြိုင်နက်တည်း တည်ထားခဲ့သော စည်းခုံဘုရားကို မင်းကြီးစွာ မင်းမိဖုရားတို့က ထပ်ဆင့်မျိုငုံကာ တိုးမြှင့်တည်ထားခဲ့ခြင်းဖြစ်လေသည်။
သက္ကရာဇ် ၈၀၀-ပြည့်နှစ်တွင် မိုးညှင်း မင်းတြားကြီးကလည်းကောင်း၊ သက္ကရာဇ် ၁၀၀၀-ပြည့်နှစ်တွင် သာလွန်မင်းတြားကြီးကလည်းကောင်း၊ သက္ကရာဇ် ၁၀၆၀-ပြည့်နှစ်တွင် ရမည်းသင်းမင်းကြီး မင်းရဲကျော်ထင်က လည်းကောင်း အဆက်ဆက် ပြုပြင်မွမ်းမံ ပူဇော်ခဲ့ကြလေသည်။
၁၂၄၇-ခုနှစ်တွင် အင်္ဂလိပ်တို့က မြန်မာနိုင်ငံကို သိမ်းပိုက်ခဲ့ပြီးသည့်နောက် စေတီတော်ကြီးကို ဖျက်ဆီးပြီး ဘုရားငုတ်တိုကြီးအပေါ် ဦးပိုင်းတွင် အိန္ဒိယကုလားမြေတိုင်း အဖွဲ့မှ အမြဲထာဝရ မြေတိုင်းအမြင့် မှတ်တိုင် မှန်ချိန်ဌာန ပြုလုပ်၍ သုံးစွဲနေခဲ့သည်။
ဒုတိယ ကမ္ဘာစစ် အတွင်း၌ကား ဗုံးဒဏ်ကြောင့် လုံးဝပြိုကျ ပျက်စီးသွားခဲ့လေသည်။ ပန်းပဲဆရာကြီး ဦးဇေယျသည် ၁၃၁၄-ခု၊ ၁၅-ခု၊ ၁၆-ခုနှစ်များက ပြိုကျပျက်စီးနေသော စေတီပျက်ကြီးကို ပြုပြင်ရန် စတင်နှိုးဆော်ကာ အုတ်ဝယ်ပုံ၊ ထုံးဝယ်ပုံ တစ်နိုင် နိုင်ရုံ လုပ်ဆောင် ခဲ့ပါသည်။
၁၃၂၃-ခုနှစ် ဒုတိယဝါဆို လပြည့်ကျော် (၁၃) ရက် ဗုဒ္ဓဟူးနေ့ မင်္ဂလာ အချိန်တွင် ပန္နက်တင် မင်္ဂလာအခမ်းအနား ပြုလုပ်၍ သိမ်ဦးဆရာတော်ကြီး ဦးကဝိန္န ဦးစီးလျက် ခရိုင်ဝန် ဦးလှထွန်း, ခရိုင်ရဲဝန် ဦးအုန်းမြ, တိုင်းမင်းကြီး ဦးကြည်, ဝန်ကြီးချုပ် ဦးနုတို့နှင့် မြို့နယ်လူထု ကုသိုလ်ကောင်းမှုဖြင့် ထပ်မံတည်ထား ပူဇော်ကြရန် ပြုပြင်ကြရာ ပြိုကျ ပျက်ပုံနေသော အုတ်ခဲများကို ဖယ်ရှားရာမှ အတွင်းမှာ မူလပထမ စေတီလုံး အဟောင်းကို တွေ့ရှိကြရလေတော့သည်။
အင်္ဂလိပ်စစ်တပ်ဖျက်၍ ပြိုကျနေသော ဘုရားငုတ်တိုကြီးမှ အုတ်များသည် မူလစေတီဟောင်းကို မျိုလျက် မံ၍ မျိုငုံ တည်ထားခြင်း ဖြစ်ရာ ထိုအုတ်များကို ဖယ်ရှားရာမှ ဌာပနာပစ္စည်း အချို့နှင့် မွန်စာပါသော အုတ်ခွက်တို့ကို တွေ့ရှိရသဖြင့် ထိုဘုရားကြီး တည်သည်ခေတ်က ရမည်းသင်း၌ မွန်လူမျိုးတွေ ရှိနေပြီဟု ခန့်မှန်းသိရှိနိုင်သည်။
ပေါ်တော်မူလာသော မူလစေတီဟောင်းကို (သိမ်ဦး ဆရာတော်ကြီး ဦးကဝိန္ဒ၏ အိပ်မက်အရ) ဆက်၍ မဖြို မဖျက်ကြတော့ပဲ ယခုမျက်မြင် ဖူးတွေ့ကြရသည့်အတိုင်း တည်ထားပူဇော်ခဲ့ကြလေသည်။ ဘုရားကြီး၏ (အမြင့်သံတောင်)မှာ ဉာဏ်တော် အတောင် ၇၀ ခန့်ရှိသည်။
၁၃၂၄-ခုနစ် နှောင်းတန်ခူးလဆန်း ၁၂ ရက်နေ့မှစ၍ ၎င်းလပြည့်ကျော် ၂ ရက်နေ့အထိ (၇)ရက်တိုင်တိုင် ဓာတ်တော်၊ မွေတော်၊ ရုပ်ပွားဆင်းတုတော်များကို ဌာပနာသွင်းလှူ ပူဇော်ကြလေသည်။
၁၃၂၇-ခုနှစ် ကဆုန်လဆန်း (၉)ရက်နေ့မှ ယင်းလပြည့်နေ့အထိ (၇)ရက်တိုင်တိုင် တလိုင်းထီး (မွန်ထီး)ပုံ ရွှေပိန်းချ (သံ) ထီးတော်ကြီး (အဆင့်ဆင့်) တင်လှူ သည့် ပွဲတော်ကို ဆေးဝင်္ကဘာ ပရိသတ်ပါ ကြိတ်ကြိတ်တိုး စည်ကားစွာ ကျင်းပပူဇော်ကြရာ လပြည့်နေ့ ညနေပိုင်းမှာ ပြီးစီး အောင်မြင်ခဲ့ပါသည်။
ယခုအခါ ရွှေစည်းခုံ ဆရာတော် ဦးရာဇိန္ဒ ဦးဆောင်သော ဂေါပကလူကြီးများ၏ နိစ္စဓူဝ အားထုတ် လုပ်ဆောင်မှုကြောင့် မုခ်ဦး စောင်းတန်းနှင့် အာရုံခံ ဓမ္မာရုံကြီး၊ တခွန်တိုင်ကြီး အစရှိသော သာသနိက အဆောက်အဦများဖြင့် လွန်စွာတိုးတက် စည်ကားနေသည်ကို ကြည်ညိုဖွယ်ရာ ဖူးမြင်ကြရပေသည်။
ယခုတဖန် ဗုဒ္ဓသန္တက ဝတ္တကမြေပေါ်မှာ ကျူးကျော် နေထိုင်ကြသော အိမ်များကို (ဂေါပကအဖွဲ့၏ တင်ပြချက်အရ) နိုင်ငံတော်ငြိမ်ဝပ်ပိပြားမှု တည်ဆောက်ရေး အဖွဲ့ အစိုးရက ဖယ်ရှင်းပေးလိုက်ပြီ ဖြစ်၍ ရွှေစည်းခုံဘုရားကြီး တောင်ဘက် ပတ်လည်တွင် မဟာရံ အုတ်တတိုင်းကြီး တည်ဆောက်လျက် ရှိသည့်အပြင် ဇရပ်၊ တန်ဆောင်း၊ ဂူ၊ ကျောင်း၊ ပြာသာဒ် အရပ်ရပ်သော သာသနိက အဆောက်အဦးတွေ ဆောက်လုပ် လှူ ဒါန်း နိုင်ကြစေရန် နှိုးဆော်စီမံလျက် ရှိနေကြပေသည်။

**ဘုရားကြီး၏ သမိုင်းအား အကျယ်တဝင့် သိရှိလိုလျှင် 2014 ထုတ် ရမည်းသင်းမြို့ မဟာရွှေစည်းခုံစေတီတော်မြတ်ကြီး သမိုင်း ....ဦးရှိန် (လ/ထမြေစာရင်းဦးစီးမှူး) စာအုပ်အား ရှာဖွေ၍ ဖတ်ရှု့နိုင်သည်။**
ဓါတ်ပုံအချို့အား ဤစာအုပ်မှ ကူးယူဖော်ပြထားပါသည်။